# Les parcs animaliers de France

  

Ο Ανοικτός Μαθησιακός Πόρος (OER) αφορά στην διευκόλυνση της διδασκαλίας της Γαλλικής Γλώσσας στο Δημοτικό, το Γυμνάσιο και το Λύκειο. Αφορά στην εξερεύνηση των ζωολογικών πάρκων στη Γαλλία μέσα από την οποία μπορεί να γίνει εκμάθηση των ζώων και των φυσικών τους περιβαλλόντων, να υλοποιηθούν διαθεματικές δραστηριότητες με αναζήτηση πληροφοριών για τη διοργάνωση επισκέψεων, παρουσιάσεων και δράσεων οικολογικού ενδιαφέροντος. Ως προς τη χρήση του, όταν επιλεγεί (mouse click) σημείο ενδιαφέροντος εμφανίζεται το λινκ της ιστοσελίδας του αντίστοιχου ζωολογικού πάρκου όπου οι μαθητές/τριες μπορούν να περιηγηθούν και να αναζητήσουν πληροφορίες ανάλογα με το είδος της δραστηριότητας που θέλουν να εκπονήσουν ή από προσωπικό ενδιαφέρον.

  

Ο πόρος μπορεί να χρησιμοποιηθεί είτε κατά τη διάρκεια της διδασκαλίας, είτε στο πλαίσιο της αντεστραμμένης τάξης.

  

Στην ανάπτυξη του πόρου χρησιμοποιήθηκαν προδιαγραφές προσβασιμότητας στο εκπαιδευτικό υλικό. Όλα τα κείμενα και οι εικόνες είναι σχεδιασμένα έτσι ώστε να μπορούν να διαβαστούν από αναγνώστες οθόνης.

  

Ο πόρος αναπτύχθηκε με το σύστημα συγγραφής λογισμικού ανοικτού κώδικα (open source) h5p:

-   [https://h5p.org/](https://h5p.org/)
    
-   [https://app.lumi.education/](https://app.lumi.education/)
    

  

Είναι άμεσα διαθέσιμος μέσω του αποθετηρίου “Φωτόδεντρο”:

-   [https://photodentro.edu.gr/ugc/r/8525/2959](https://photodentro.edu.gr/ugc/r/8525/2959)
    

  

Ο κυρίως φάκελος περιέχει το αρχείο που παράγει το σύστημα συγγραφής. Περιέχονται δύο υποφάκελοι:

-   html, που περιλαμβάνει τον πόρο σε μορφή που μπορεί να ενσωματωθεί σε οποιονδήποτε διακομιστή υπερμέσων (web server)
    
-   scorm, που περιέχει τον πόρο σε μορφή που μπορεί να χρησιμοποιηθεί σε οποιοδήποτε σύστημα διαχείρισης μάθησης (LMS - Learning Management System) που υποστηρίζει το πρότυπο SCORM, π.χ. e-class, moodle κ.α.
    

  

Ο πόρος διατίθεται με άδεια Creative Commons, [Attribution-NonCommercial-ShareAlike 4.0 International](http://creativecommons.org/licenses/by-nc-sa/4.0) (CC BY-NC-SA 4.0).
